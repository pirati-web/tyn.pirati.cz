---
layout: post
category: blog
published: true
title: Kauza! Dotace pro Vltavotýnsko aneb proč na domov pro seniory nemusíme dostat ani korunu
date: '2022-08-20'
author: Jan Novák
image: posts/domov-pro-seniory.jpg
description: piráti týn nad vltavou
---
Obce, ať malé či velké, se snaží do svého rozpočtu získat co **nejvíce peněz**. Jde o desítky tisíc až desítky milionů. Povětšinou z kraje nebo ze státního rozpočtu, občas se podaří i dotace z EU. Menší dotace jsou přilepšení, díky kterému postavíte tři dětské hřiště místo dvou. **Větší dotace** v řádech milionů až **desítek milionů** jsou již něco jiného. Mnohdy **rozhodují zda-li velký projekt město vůbec zrealizuje.**

Pro představu – **rozpočet Týna nad Vltavou** se pohybuje cca mezi **250 - 300 miliony** korun. To je celý rozpočet, ze kterého se platí úředníci, elektrika, stavby a opravy chodníků, městská kultura, údržba zeleně, zkrátka úplně všechno. **Na samotné investice**, nové stavby nebo opravy zbývá kolem **50 - 90 milionů korun**. Pokud chce město postavit něco dražšího, tak se musí zadlužit, sehnat dotace, nebo najít jiné řešení financování. Případně výše zmíněné možnosti nějak zkombinovat. **Projekt stavby domova pro seniory** vychází na **240 milionů korun**.
Co udělalo **město Týn nad Vltavou** pro získání více zdrojů? **Požádalo o dvě dotace** –  jednak od M**inisterstva sociálních věcí**, druhak do Krajského investičního fondu, tedy od **Jihočeského kraje**. V prvním případě jsme žádali dvakrát a dvakrát jsme **získali dotaci 50, respektive 60 milionů korun**. Město dvakrát tuto dotaci odmítlo. Dotace rozdělují specializované komise, které v podkladech samozřejmě mají, že město Týn nad Vltavou již dvakrát žádalo, dvakrát uspělo a dvakrát dotaci odmítlo. Získat takovou dotaci po třetí již nemusíme.

Proč je **problém žádat o dotace**, ty pak **odmítat** a **žádat** o ně **znovu**? Ukažme si to na Krajském investičním fondu, z něj město Týn nad Vltavou žádalo dotaci pro rok 2022 na domov pro seniory. **Jednou z podmínek** Krajského investičního fondu je, že při přiznání dotace **začne stavět ještě v roce, kdy je dotace přiznána**. S předsedou kontrolního výboru Hladečkem (ProTejn) jsme na tuto skutečnost při jednání zastupitelstva města (ZM) několikrát upozornili. Jasně jsme řekli, že **je nutné žádat jen o dotaci, kterou ještě letos využijeme**. Báli jsme se, že místostarostka Sudová (ODS), která má v radě města na starosti mj. oblast sociální, ani starosta Machálek (Trikolora), nemají v plánu v roce 2022 začít s výstavbou domova pro seniory. 

Krajský investiční fond rozděluje odborná komise sestavená dle politického klíče, v komisi sedí tedy političtí odborníci na danou problematiku, včetně opozičních. Na Krajský investiční fond je vyčleněno 230 milionů korun. Nyní budu citovat ze zápisu z 15. zasedání Zastupitelstva Jihočeského kraje konaného dne 31. 3. 2022: *„(...) hodnotící komise a mezi zasedáním komise a radou kraje došlo k tomu, že **od žádostí odstoupila města Týn nad Vltavou** a Černý Kostelec“.*

Co se vlastně stalo? Zasedla odborná hodnotící komise, probrala **všech 93 žádostí** a **z nich vybrala 37**, které považovala za nejlepší. Všem obcím bylo **zdůrazněno, že mají žádosti podávat jen na projekty, které chtějí opravdu realizovat**, ne „jen tak na zkoušku“. Po přiznání dotace odbornou komisí se vedení města rozhodlo žádost stáhnout. **Těch dvacet milionů se muselo na rychlo přerozdělit mezi ostatní vybrané projekty**. Místo města Týn nad Vltavou mohli uspět jiní žadatelé, kdyby se naše vedení alespoň obtěžovalo včas dát vědět, mohli dotaci získat i další obce s menšími projekty.

**Před kolegy** z krajského zastupitelstva **se dodnes stydím.** Troufnu si tvrdit, že **pokud znovu požádá město** na domov pro seniory prostřednictvím **starosty Machálka nebo místostarostky Sudové, tak nedostane ani korunu**. V případě, že bude žádat **jiné vedení města**, bude si muset dát **setsakra práci**, aby mu hodnotící komise věřila, že **peníze opravdu využije**. Ministerstvo sociálních věcí taky neuvidí úplně rádo, že o něco žádáme potřetí. Až budeme žádat o dotace příště, musíme být rozhodnutí, že ty dotace opravdu chceme, tedy musíme být rozhodnutí, že domov pro seniory v daném období opravdu postavíme. Jinak taky **nemusíme dostat ani z kraje, ani od státu vůbec nic**. Nové vedení města bude stát mnoho úsilí přesvědčit zodpovědné osoby, že nyní dotaci již opravdu chceme. Je načase otočit kormidlem, přijďte k volbám. Volte Piráty!

Pirát Honza Novák

