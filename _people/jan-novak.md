---
uid: jan.novak
name:     Jan Novák  	# běžně používáné jméno
fullname: Jan Novák  	# jméno s tituly etc.
category:                 	# kategorie: 
- pms
- kontaktni_osoba
img: people/jan-novak.jpg   # 165 x 220
description: Radní města Týn nad Vltavou, Místopředseda okresního sdružení Českobudějovických Pirátů           	# kratký popis, max 160 znaků
mail:
- jan.novak@pirati.cz
mob: 777 154 693			  
profiles:
  github:                 
  facebook: 		  
  twitter: 		  
  flickr:     		  
---


Jan Novák (\*19. 1. 1991) se narodil v Českých Budějovicích a většinu svého života strávil v Týně nad Vltavou. V České pirátské straně je členem Kontrolní komise, založil MS Českobudějovického jehož je místopředsedou, v době parlamentních voleb 2017 byl vedoucím Personálního odboru Pirátů. Pracoval jako projektový manažer v IoT, nyní je „evenťák“ ve firmě prodávající zemědělskou techniku. Vystudoval Střední odbornou školu elektrotechnickou – Centrum odborné přípravy v Hluboké nad Vltavou, kde odmaturoval jako programátor. V dalším vzdělávání se ovšem rozhodl pokračovat jiným směrem, a proto vystudoval bakalářský dvouobor Politologie + Historie na Univerzitě Jana Evangelisty Purkyně v Ústí nad Labem, studium ukončil (včetně státní závěrečné zkoušky) obhájením bakalářské práce na téma Česká pirátská strana. Studoval navazující magisterské studium Politologie na Univerzitě Palackého v Olomouci.

Během studií přičichl jak k elektrikářské, tak k IT praxi, pracoval v lese (i jako pěstební dělník) a na stavbě, objevil se i „ve službách“ organizací Amnesty International či Člověk v tísni. Do Pirátské strany vstoupil v roce 2010, v tomtéž roce pak poprvé kandidoval v komunálních volbách za Pirátskou stranu v Týně nad Vltavou. Pirátem se stal proto, že věří ve svobodomyslnou, otevřenou, sociálně liberální společnost a v právo každého z nás na spolupodílení se na dalším směřování společnosti.

Zajímá se o politologii, ať již co se týká politické filosofie, sociologie a marketingu, ale není mu cizí ani čistě komparativní politologie. Ze studia historie se nejvíce zabýval obdobím vzniku politických stran, politickými ideologiemi a totalitními systémy (vč. autoritativních) či životem běžného občana v takovýchto státech, a i proto je proti veškerému sledování osob a kontrole jejich pohybu. Mezi jeho další záliby patří sledování aktuální politické situace, četba, turistika, divadlo, hudba, kultura (hmotná i nehmotná), kinematografie a sport (zj. volejbal). Má rád, jako správný pirát, RUM.

### Příjmy radního Jana Nováka za činost v RM města Týn nad Vltavou
| 2019     | 2020     |
|----------|----------|
| 6 871* Kč | 6 236* Kč |

\* - čistý měsíční příjem
### Historie

- 2014 – 2015 člen [Kontrolní komise](https://wiki.pirati.cz/kk/start)
- 2015– 2017 předseda MS Českobudějovicko
- 2017 - vedoucí [Personálního odboru](https://wiki.pirati.cz/po/start)
- 2017 – doposud místopředseda MS Českobudějovicko
- 2018 – 2020 člen [Kontrolní komise](https://wiki.pirati.cz/kk/start)
- 2018 – doposud člen zastupitelstva města Týn nad Vltavou
- 2018 – doposud člen rady města Týn nad Vltavou
- 2020 – doposud místopředseda [Kontrolní komise](https://wiki.pirati.cz/kk/start)
